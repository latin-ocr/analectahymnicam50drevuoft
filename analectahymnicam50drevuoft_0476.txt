—454—

123. Te requirat, qui suspirat
Pressus mole criminum,
Habens ratum, quod placatum ²
Reddes ei Dominum.

14. Deo iuncta potes cuneta
Dare te. rogantibus,

Cum benignis et malignis
imperes spiritibus.

15. Quae seductis spes salutis
Esset aut solacium,
Si non nobis factor orbis
Daret hoc remedium?

16. Si divina medicina
Defuisset vulneri,
Quid facturi, quo ituri
Nos eramus miseri?

17. Mater prima nos ad ima
Suo traxit crimine,

Nunc reatus est ablatus

Tuae prolis sanguine.

18. Nunc regressus est concessus
Ad superna gaudia
His, qui vincunt et relinquunt
Mundi desideria.

19. Cunctis sanctis es pro tantis
Grata benefieiis,
Cunctis cara et praeclara
Magnis privilegiis.

20. Virgo mitis, a delictis
Nos emunda precibus,

Ut purgati simus apti

Iungi caeli civibus.

21. Lumen verum, factor rerum,
Mundi rector fabricae,
Tot proceliis, tot flagellis
Nos adflictos respice.

22. In diebus nostris rebus
Nos secundis sustine

Et custodi nos ab omni
Incorruptos erimine.

23. Fide muni nos et uni
Caritatis munere,
Nullus terror, nullus error
Possit nos subvertere.

24. Rex aeterne, a gehennae
Salva nos supplicio,

Quos peccato solvis dato
Mortis tuae pretio.

25. Prece matris nos ab atris
Libera spiritibus,
Ne cum ipsis pro commissis
Damnemur reatibus,

26. Iesu bone, visione
Tua nos laetifica,
Sic guberna nos, ut regna
Consequamur caelica.

27. Tibi noto cum beato
Patre laus et gloria

1.

Flaminique, qui utrique
Compar est per omnia.

Epilogus,

O salutaris, virgo, stella maris,

Generans prolem, aequitatis solem,

Lucis auctorem, retinens pudorem,
Suscipe laudem.

