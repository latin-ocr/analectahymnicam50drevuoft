37.

40.

41.

42.

—634—

Ave, cuius pia dextra

Sordescentes intus, extra
Pie solet tergere

Et deterso culpae caeno

Serenatos in sereno
Regno Dei ponere.

Ὗ. Ave, virgo, virga Iesse,

Quam caelestis indefesse
Laudat chorus curiae,

Et succumbunt omnes Musae

Laudatorum sub diffusae
Pondere materiae.

. Ave, virgo, mater, gaude,

Cuius in canenda laude
Par est Cherub cherilo ¹),

Satis culta sine cultu

Fratrem Phoebes vincis vultu
Rutilantem rutilo.

Ave, victrix hostis saevi,
Claudens Deum claustro brevi,
Magnum parvo metiens,
In frumentum carnis foenum
Et in aurum vertis caenum
Verbo carnem uniens.

Ave, cuius speciei
Comparata lux dici
Sudae nox est horrida;
Phoebus funus, caelum caenum,
Luna limus, mel venenum,
Favus coloquintida.

Ave, casta sponsa Dei,
Quae beatae faciei

Nive nives superas,
Quae per vultum praefulgorum

ι Aquilinam angelorum

Aeiem reverberas,

¹) chilo. ——
²) chorda. —
³) ardescendit. —

43.

44.

45.

46.

47.

48.

Ave, virgo, vas argutum

Maiestatis, quae virtutum
Summas carpis semitas,

Expers labis, expers sordis,

Quia tui chordas 2) cordis
Dei tendit 3) caritas,

Ave, virgo⁷ quae diurnam

Facem vincis et nocturnam
Radiosa facie,

Tui sacri ventris cista

Placet Christo, quia crista
Cares arrogantiae.

Ave, thymum, caltha, rosa,

Vitis ferax et frondosa
Palmaque vermicoma‚

Ave, fornax, in qua flagrat.

Et flagrando magis fragrat
Caritas ignicoma.

Ave, doxa virginalis,
Vas arvinae spiritalis,
Gratiae lardarium,
Strena pacis, arrha vitae,
Maiestatis infinitae
Subtile compendium.

Ave, caeli brevis apis,
Quae de Dei sinu rapis
Redolentem flosculum
Et de flore sugis favum,
Gustu cuius ad octavum
Pervenitur saeculum,

Ave, mater, ave, virgo,
Quem in summo vitae pyrgo,
Quisquis credit, invocat,
Quam, qui motor est caelorum,
Super trinam angelorum
lerarchiam collocat.

