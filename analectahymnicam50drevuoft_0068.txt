-55—

39. Libera corda sibi facinus devinxerat olim,
Nunc reficit Christus libera corda sibi.

40. Fortia vincla dedit peccati saeva potestas,
Dulcis amor Christi fortia vincla dedit.

41. Iam super astra sedet; cuncti exsultate fideles!
Perfide, quid saevis? iam super astra sedet.

42. Mortuus ille tonat, caelum terramque subegit3
Quid facient hostes? mortuus ille tonat.

43. Pellitur umbra die, Christo veniente figura,
Christus adit gentes, pellitur umbra die.

44. Te properare docent et signa et saecula prima,
Nos sacra, quae gerimuS, te properare docent.

45. Unicus adveniens firmavit vota priorum,
Vota dedit nobis unicus adveniens.

46. Passio, Christe, tui complevit munera legis,
Munera nostra replet passio, Christe, tui.

47. Hic' homo, qui Deus est, spes est antiqua priorum,
Spes in fine piis hic homo. qui Deus est.

48. Munus erit fidei toto credentibus aevo,
Qui dedit. ut credant, munus erit fidei.

. 49. Te veniente, Deus, mundanus concidit error,
Occidit hic mundus te veniente, Deus.

50. Gratia plena Dei est, quae totis gentibus exstat, ’
Abscedant sectae, gratia plena Dei est.

51. Sola columba redit, quae totum circuit orbem,
Discedant corvi. sola columba redit.

52. Adveniet Dominus dare digna piis. mala pravis3
Credite iam, miseri! adveniet Dominus.

53. Visi0, Christe, tui tormentum et poena malorum est,
Gloria cuncta bonis visio, Christe, tui.

54. Gloria magna patri, semper tibi gloria, nate,
Cum sancto spiritu gloria magna patri.

Collect. ms. Bobbiense saec. 7. Cod. Taurinen. E IV 44. A. — Collect.
ms. Anglosaxonicum saec. ὅ. cod. Gothanus Ι 7-5. B. — Collect. ins. Coll.
Trecen. saec. 9. Cod. Montepessulan. 362 C. — Collect. ms. S. Remigii
Remen. saec. 9. Cod. Parisin. 9347. D. — Collect. ms. corbeiense saec. 9.
Cod. Parisin. 14143. E. ⁴ Collect. ms. Pratenso saec. 9. Cod. Parisin.
13377. F. — Collect. ins. Augiense saec. 9. ex. Cod. Carolsruhan. Aug.

