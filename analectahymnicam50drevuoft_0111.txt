-99-

Dona superna loquar, miserae non proelia Troiae,
Terra quibus gaudet, dona superna loquar.
En, Deus altus adit venerandae virginis alvum
10 Liberet ut homines, en, Deus altus adit.
Femina virgo parit mundi devota parentem,
Porta Maria Dei, femina virgo parit,
Gaudet amica cohors de virgine matre tonantis,
Virginitate micans gaudet amica cohors,
15 Huius honor genuit casto de germine plures,
virgineos flores huius honor genuit.
Ignibus usta feris virgo non cessit Agatha,
Eulalia et perfert ignibus usta feris.
Kasta feras superat mentis pro culmine Teela,
20 Eufemia sacra casta feras superat.
Laeta ridet gladios ferro robustior Agnes,
Caecilia infestos laeta ridet gladios,
Multus in orbe viget per sobria corda triumphus,
Sobrietatis amor multus in orbe viget.
25 Nostra quoque egregia iam tempora virgo beavit,
Edilthrida nitet nostra quoque egregia.
Orta patre eximio regali et stemmate clara,
Nobilior Domino est orta patre eximio„
Percipit, inde decus regina et sceptra sub astris,
30 Plus super astra manens percipit inde decus
Quid petis, alma, virum, sponso iam dedita summo?
Sponsus adest Christus3 quid petis, alma, virum?
Regis ut aetherei matrem iam, cred0‚ sequaris,
Tu quoque sis mater regis et aetherei.
35 Sponsa dicata Deo bis sex regnaverat annis
Inque monasterio est sponsa dicata Deo.
Tota sacrata polo celsis ubi floruit, actis,
Reddidit atque animam tota saerata polo.
Virginis alma caro est tumulata bis octo Novembres,
40 Nec putet in tumulo virginis alma caro.
Xriste, tui est operis, quia. vestis et ipsa sepulcro
Inviolata nitet, Christe, tui est operis.
Ydros et ater abit sacrae pro vestis honore,
Morbi diffugiunt, ydros et ater abit.
45 Zelus in hoste furit, quondam qui vicerat Evam,
Virgo triumphat ovanS‚ zelus in hoste furit.

* >i<
>k

Aspice, nupta Deo, quae sit tibi gloria terris,
Quae maneat caelis, aspice. nupta Deo.

Munera laeta capis, festivis fulgida taedis,
Eece, venit sponsus! munera laeta capis

