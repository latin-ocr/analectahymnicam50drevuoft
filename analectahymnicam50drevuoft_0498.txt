7. Da timorem et amorem
Dei mihi, domina,
Da honorem et decorem
Et devinci crimina.

8. Te laudantes et amantes
Non possunt deficere,
Te laudare et amare
Est cum Christo vivere.

474

9.

10.

Illum regis et protegis
A cunctis criminibus,
Ut in caelis per te felix
Laetetur cum civibus.

Cives caeli cum fideli
Plebe laudant Mariam,
Matrem Christi, quae dat isti
Mundo caeli gloriam.

Str. 11 und 12 sind Str. 3 und 4 aus Rhythmus ΙΙΙ.

13. Lux caelorum, spes lapsorum,
Virgo morum praevia,
O lucerna sempiterna,

Dei plena gratia.

14. O deeora, doce ora,
Doce corda nescia,
Nec sit vilis haec textilis

Mei oris hostia.

. His loqueliS, his querelis
Aures velis flectere,
Et affectum et aspectum
Ad nos rectum ducere.
16. Columbinos et benignos
Flectens ad nos oculos,
Tuae laudi laetos audi,
Nos custodi sedulos.

17. Primum quidem spem et fidem
'Des et idem sapere,
Spe pugnare, fide stare,
Caritate currere.

. Ab ignitis me sagittis,
Virgo mitis, exime,
A catenis et venenis,
Virgo lenis, erue.
19. Efficaci et veraci
Cinge patientia,
A re prava corpus lava,
Cor ab avaritia.
20. Mater agni, regis magni,
Templum sancti spiritus,
Fac perire, non sentire
In me irae fremitus

21.

Da, succingam et restringam
Frono linguam intime,

Impudicam et iniquam
Carnem iungam animae.

22.

A mundana vel humana
Peste, vana gloria,
Me defende et intende,
Ne sit menti noxia.

23.

24.

25.

26.

27.

28.

29.

30.

31.

32.

Benedicta eius vita
Fuit ita sobria,

Ut virtutis et salutis
Esset cunctis praevia.

Generosa et formosa
Virgo rosa Nazareth,

Roga natum, ut beatum
Nobis statum reparet.

Nos guberna, lux superna,
Lampas plena Iericho,

Impinguata, illustrata
Lumine seraphico.

O Maria, prophetia
A te dicta geritur,
Est prostrata gens elata,
Pauper aucta cernitur.

Fidem auge, hostem punge,
Regina Ierusalem,

David germen, Iacob semen,
Vivens lumen Bethlehem.

Sion turris, quae occurris,
Iuncta muris Israel,

Cui fit dignus atque divus
Paranymphus Gabriel.

Nos sincere contuere,
Virgo serenissima,

Qui turbamur, confutamur,
Veluti peripsima.

Quis narrare, quis pensare
Posset dotum titulos,

Quibus culta et suffulta
Fulges ultra angelos

O Maria, prece pia
Nobis fer auxilium,
Cuius nomen est solamen
Miseris et gaudium.

Nomen sanctum, per quod plano·
tum
Aeternum evasimus,
Nomen bonum, per quod donum
Salutis accepimus

