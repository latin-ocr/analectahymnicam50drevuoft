2.

3.

10.

11.

—455—

Caeli regina, per quam medicina

Datur aegrotis, gratia devotis,

Gaudium maestis, mundo lux caelestis
Spesque salutis.

Aula regalis, virgo specialis,

Posce medelam nobis et tutelam,

Suscipe vota precibusque cuncta
Pelle molesta.

. Virtutum chori, summo qui rectori

Semper astatis atque iubilatis,
Ovis remotae memores estote
Nosque iuvate.

. Felicis estis patriae caelestis

Cives, cunctorum nescii malorum,
Quae nos infestant miseramque praestant
Undique vitam.

. Unde rogamus atque supplicamus,

Ut foveatis atque muniatis
Vestros conservos, quorum rex super vos
Cum patre regnat.

. Patriarcharum atque prophetarum

Pollens senatus diluat reatus,

'Sedens in thronis, renitens coronis,

Vestibus albis,

. Ordo sanctorum nos apostolorum

Regat docendo, foveat regendo,
Votis intendant, supplices defendant,
Vincula solvant.

Pacis augmentum poscat innocentum
Grex candidatus, quos rex perturbatus
Iussit necari, metuens privari

Culmine regni.

Triumphatores, mundi qui rectores

Fide vicerunt, gloriam spreverunt,

Nobis suorum praestent triumphorum
Gaudia secum.

Impetret votum chorus sacerdotum

Necnon cunctorum coetus confessorum.

Omnes qui gratum Deo famulatum
Exhibuerunt.

