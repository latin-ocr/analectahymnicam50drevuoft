—232—

Ius est namque tibi gemitus audire tuorum,
Qui te quique tuum nomen amore sonant.
5. Tu pater es veri, verus Deus, omnia verax,
Te verum Dominum cuncta creata probant.
Ergo fuga densas, o lux immensa tenebras,
Detege mendosos luminis ore globos
Non confundantur mites te principe pacis,
10. O fili David, o Salomone prior,
Sed confundantur mendosi daemonis arma,
Quis inopes contra sibilat aspis oves,
Tu, leo de Iuda, tu, rex, tu, splendide Christe
Vince latebrosas luce nitente strophas.
15. Clarescat cunctis erroris et atra caverna,
Unde serit piceas falsa loquela faces.
Tu quondam fueras castae fautorne Susannae,
Testes falsidici nec valuere viri?
Non illis geminus numerus, non cana vetustas
20. Profuit, haud fusum falsa per ora malum,
Sed te veraci Domino, te iudice summo
Sorpserunt reprobos Tartara caeca viros;
Qui dilexerunt mendosis figmina plastis,
Inter mendosos praemia digna luunt.
25. Magne, tui victrix sic splendet celsa potestas,
Cuius in aspectu nubila falsa cadunt.
Tu solus nobis sis iudex, Christe, benignus
Alto deque throno propitiare tuis.
Credimus altithroni genitum te, maxime rector,
30. Speramus mitem mitibus esse ducem.
Ergo tuis famulis alienae sarcina molis
Non adponatur iudice te Domino.
In te sperantes non confundamur in aevum,
Sceptri virga tui frangat enorme nefas.
35. Iustitiae trutinam manibus rege, candide iudex,
Vera volent sursum, vergat in ima malum.
Tu nobis clipeus, tu sis turrisque salutis,
Maxime, tu miseros respice, Christe, tuos.

¹}

Cod. Vatican. Palat. 591. saec. 15. — 5 verus dr (statt ds). — 19 venustas.
— 20 Profluit. — Pirenne, Sedulius de Liege‚ p. 64 sq.3 Traube, Poetae
Aevi Carolini ΙΙΙ, 213 sq.

176. (5.) De Strage Normannorum

1. Gaudeant caeli, mare, cuncta terra,
Gaudeat Christi populusque vernans,
Facta miretur Domini tonantis

Fortia patris.

