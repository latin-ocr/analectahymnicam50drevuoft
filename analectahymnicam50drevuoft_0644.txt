—618—

De sancto Udalrieo.

399. (1.) Hymnus ad vesperam.

. Odelrici pontificis

Festivum natalitium
Concelebret sollenniter
Cunctorum plebs fidelium.

. Odas suaves personet
Agens festiva gaudia
Et reverenter concinat
Eius mira praeconia.

. Ortus ex Alamanniae

Patre, matre nobilibus,
Honestis verbis claruit
Hic et iustus operibus.

. Hic constans patientia,

Pius misericordia,
Caritate praestabilis,
Hic mitis, castus, humiliS.

’ 5. Orationi deditus,

Frequentibus ieiuniis,
Largus in elemosynis,
Assiduus vigiliis.

. Odelricum sanctissimum

Miraculorum gratia
Mirificavit Dominus
Mirabili potentia.

. Hic praesul post tot opera

Claustra relinquens infera
Locatus super sidera
Gaudet in aula supera.

. Tua nos prece muniens

Ab hostium insidiis,
Odelrice, perennibus
Fac perfrui nos praemiis.

9. Patri, nato et flamini
Honor, virtus et gloria,
Potestas, laus, imperium
Per saecula sint omnia.

400. (2.) Hymnus ad Matutinum.

. Festum sollenne celebrent

Odelrici cum laudibus
Cuncti coetus fidelium
F estivis cum honoribus.

. Ut honoratus merito,
Benignus et laudabilis
Hic in eorum precibus
Reddatur exaudibilis.

. Hic in commissi populi
Cura se dedit vigilem
Coram Deo et homine

’ Se praebuit et humilem.

. Talenta sacra duplicans
Pastoris per officium
Fidele reddit Domino

Servus prudens servitium.

5. Hic praesul Christi vernula

Fidelis mente sedula
Verbi divini pabula
Dat populo non paucula.

. Sanctis fulgens operibus,

Potentibus miraculis,
Hie felix gaudens residet
Aeternis habitaculis.

. Consociatus coetibus

Beatis caeli sedibus
Nunc fruitur honoribus
Debitis et operibus.

. Sit patri semper gloria,

Honor, potestas filio
Una cum sancto spiritu,
Qui regnat caeli solio.

