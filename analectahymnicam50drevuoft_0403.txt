12.

13.

14.

16.

17.

18.

19.

20.

21.

—381—

Angele, tolle metum, spem. gaudia, tolle dolorem,
Quatuor haec hominem suffocant interiorem,

Haec adimunt fidei sacrum temerando liquorem3
His igitur pulsis sanctum mihi confer amorem.

Angele, verna tuus humili te voce precatur,
Ut tibi commissum se serves, ne moriatur,
Nam corruptelae vitiis et mole gravatur,
Ergo tuum vegeta, ne mortis fasce prematur.

Angele, per Christum rogo te, quo glorificaris,
Ut non cum reprobis reprobari me patiaris,
Sed me iustifices et ab hoste malo tuearis
Meque iuves caelo cuneis assistere claris.

. Angele‚ fac per eum, qui feeit in aethere stellas,

Mysterium cuius nullas scio scire tabellas,
Ut, quaecunque nocent, propria virtute repellas,
Iurgia, livorem remove mundique procellas.

Angele, qui nostram fragilem seis condicionem,
Solve Deo, quam non valeo, pro me rationem
Ac mihi, dum vivo, veram pete relligionem,
Vivorumque simul post mortem da regionem.

Angele, sobrietas, modus et pietas abierunt,
Hisque superfluitas, tumor et levitas subierunt,
Omnis me virtus et honestas deseruerunt,

Tu revoca vires, quae sic me destituerunt,

Angele, qui meus es caelesti munere eustos,
Qui veterem vitam reprobas moresque vetustos
Et nos esse novos cupis et sine crimine iustos,
Renes ure meos ardore libidinis ustos.

Angele, qui mentis nitidae verax es amator
Iustitiaeque meae studiosus ad aethra relator,
Ante Deum testis meus esto, mei miserator,
Parce mihi, ne me reprobet damnetque creator.

Angele, multa premunt, vincenda superbia restat,
Haec me prae cunctis vitiis odiosa molestat,
Haec per verba foris iactantia se manifestat,
Huic oppone manum per eum, qui vivere praestat.

AngeIe, mille modis stimulant me crimina centum
Et mihi divinum eupiunt auferre talentum,
Non ars ulla iuvat nec opes nec cura medentumg
Spes mea tu solus, me fatis eripe flentum.

