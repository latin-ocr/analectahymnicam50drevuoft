—573—

19. Crux est arbor decorata,
Christi sanguine sacrata,
Cunctis plena fructibus,
Quibus animae fruuntur,
Cum supernis nutriuntur
Cibis in caelestibus.

20. O quam felix permanebis,
Nunc in cruce si studebis,
Donec mundo vixeris,
Sine fine laetus eris

Tu, qui sanctam crucem quaeris,

Si perseveraveris.

21. Crucem quaere, crucem gere,
Christi crucem intuere,
Ut amore langueas,
Summa fide crucem vide
Et plenissime confide
Donec vitam habeas.

22. Circa crucem exercere
Mentem debes, huic placere
Et hanc semper gerere3
Hoc est opus salutare
Circa crucem laborare
Corde, ore, opere.

Pars Altera.

1. Recordare, frater pie,
Septem vicibus in die
Passionis Domini,

Per quam sumus liberati
Et aeternae vitae dati
Ac superno lumini.

2. Ηο110 si amas et honoras,
Dicas illi certas horas
Adhibendo studium:
Horam primam, matutinam,
Senam, ternam, vespertinam,
Nonam, completorium.

3. Quando sedes, stas et iaces,
Quando loqueris et taces,
Fessus cum quieveris,
Christ-um quaeraS‚ in quo speras,
Crucifixum corde geras,
Ubicumque fueris,

4. Diligenter pone mentem
Super Christum patientem
Ut tibi condoleas,
Christi mortem, Christiane,
Plange sero, plange mane,
In planctu congaudeas.

5. Quam despectus et abiectus
Rex caelorum est effectus, .
Ut salvaret saeculum,
Esurivit et sitivit,
Pauper et egenus ivit
Usque ad patibulum.

6. Recordare paupertatis
Et extremae vilitatis

Et gravis supplicii,

Si es compos rationis,

Esto memor passionis,
Fellis et absynthii.

7. Cum deductus est immensus
Et in cruce 111110 suspensus,
Aberant discipuli, “
11Ιο1105, pedes confoderunt
Et aceto potaverunt
Summum regem saeculi.

8. Illi oculi beati
Sunt in cruce obscurati
Et vultus expalluit;
Suo corpori tunc nudo
Non remansit pulchritudo,
Decor omnis abfuit.

