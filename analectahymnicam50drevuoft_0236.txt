15

20

25

3 Ο

-216-

Artificem proprium pulcherrima flamma loquatur⁷
Et rapidus Domini nomen simul aestus anhelet.
Hoc glacialis hiems, hoc torrida personet aestas,
Roscida temperies et tempora cana pruinis
Horrendumque gelu ct magni vis frigoris ingens
Et glacies crustis vertens immanibus undas
Atque nives denso velantes vellere terras
Auctori per saecla Deo sua carmina dicant.
Hunc nox somniferis involvens cuncta tenebris
Atque dies varios distinguens luce colores
Mortalesque animos terrentia fulgura laudent
Et nubes largo ditantes ubere terras.

Te, sator, immensas tellus fundata per undas,
Te quoque sublimi gaudentes vertice montes
Et colles humili spectantes sidera collo
Aeriacque sonent iucundo murmure silvae
Atque omnis celebret fetus telluris opimae.

Tum fontes gelido moderantes caumata potu

Et maria horrendo quatientia litora fluctu
Flumineusque canat lapsus clamore sonoro.

Te ceti immanes et quidquid reptat in undis

Et volucrum dulcis laudet concentus in agris.

Te pecorum mitis grex. inclite, personet et te
Vis etiam resonet rabidarum torva ferarum.

Hunc hominum omne genus pollens ratione potenti
Innumeris recinat linguis, hunc ipsa resultet

Α Israelitarum nimium plebs cara tonanti,

4 O

45

Vosque, sacerdotes, quos nobile germen Aaron
Edidit, et sacro levitae sanguine creti,
Quos proprii templi voluit Deus esse ministros,
Perpetuas supero laudes persolvite regi.

Spiritus hunc animaeque ciant per saecla piorum
Et sancti atque humiles pura pietate frequentent,
Hunc Anania sacer summo sustollat amore,

Atque Azaria simul reverendo praedicet ore⁷
Et Misael pulchro sanctus collaudet amore,
Qui se de medio fornacis turbine tutos

’ Eruit et venti rorantis flamine fovit,

Cum rapidis cincti canerent haec carmina flammis,
Vimque suam oblitus sanctos non laederet ignis.
Res mira et nullis abolenda in saecula saeclis!
Non caro, non vestis, non verticis ipse capillus
Ardorcm sensit piceum flammaeve vaporem,

Quin laeti atque alacres ipso poscente tyranno
Egressi in laudes veri domuere profana

Ora Dei, quo pallenti mirantia vultu

Horrore ingenti tremuerunt barbara corda.

