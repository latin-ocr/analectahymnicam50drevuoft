11.

12.

13.

17.

18.

Ecce, dilectissime,
breviter audisti
Factum huius volucris,
sed, si meministi,
Diximus iam primitus,
quia cantus isti
Mystice conveniunt
legi Iesu Christi.

Restat, ut intellegas
esse philomenam
Animam virtutibus
et amore plenam,
Quae, dum mente cogitat
patriam amoenam,
Satis favorabilem
texit cantilenam.

Ad augmentum etenim
suae sanctae spei
Quaedam dies mystica
demonstratur ei,

Porro beneficia,
quae de manu Dei
Homo consecutus est,
horae sunt diei.

603 â€”

14. Mane vel diluculum

hominis est status,
In quo mirabiliter
Adam est creatus,
Hora prima, quando est
Christus incarnatus3
Tertiam dic spatium
eius incolatus,

15. Sextam, cum a perfidis

voluit ligari,
flagellari, conspui,
dire cruciari,
A Iudaeis perfidis
nequiter tractari,
Crucifigi denique,
clavis terebrari.

16. Nonam dic, cum moritur,

quando consummatus
Cursus est certaminis,
quando superatus
Est omnino zabulus
et hinc exturbatus,
Vesperam, cum Christus est
sepulturae datuS.

II. Cantus in Diluculo.

Diem istam anima
commorans in hortis
Suae facit terminum
spiritalis mortis,
Scandens crucis arborem,
in qua leo fortis
Vicit adversarium
fractis mortis portis.

Statim cordis organa
sursum elevando,
Suum a diluculo
cantum inchoando
Laudat et glorificat
Deum replicando
Ei, quam munificus
fuit hanc creando.

19. Pie, inquit, conditor,

quando me creasti,
Quam sit tua pietas

larga, declarasti,
Nam consortem g101iae

tuae cogitasti
Facere gratuito,

gratis quam amasti.

20. O quarn mira dignitas

mihi est concessa,
Cum imago Domini
mihi est impressa,
Sed crevisset amplius
dignitas possessa,
Nisi iussum Domini
fuissem transgressa.

