— 260 —

4. Nunc sacerdotes monachosque claros
Ad preces‘nostras cupidi vocamus,
Nosmet ut semper foveant et nostra

Pace suavi.-

5. Virginum dulces nitidosque flores
Semper in nostro petimus favore
Esse praesentes simul et fugantes

Noxia quaeque.

6. Omnium sane rutilus piorum
Coetus ad nostram vigilet salutem,
Invidum pellens rapidumque furem

Munere Christi.

7. Christe, nunc servos miserare fidos
Ob precem sanctae nitidaeque plebis,
Inter hos Magni meritum recordans,

Maxime iudex,

8. Per Crucem sanctam moderare nostram,
Conditor, vitam tribuens quietam,
Perditis culpa veniam rependens,
Luminis auctor. ¹

9. Pacis augmentum tribuas, rogamus,
thue salvemur, pariter precamur,
Ac remittendi decus exhiberi

Te miserante.

10. Aetheris blandos facilesque motus
Frugis et largos remeare quaestus,
Regibus vitam populisque pacem

Da, pater orbis,

11. Praesuli nostro dominans faveto
Huicque caelestem tribuens honorem
Posthumum Petri facito perenni

Laude beatri.

12. Agne, qui tollis facinus reorum,
Conditor lucis, miserere nobis,
Christe, nos audi, patris alme fili,

Kyrie, eleison.

Trop. ms. Sangallense saec. 10. Cod. Sangallen. 381, A. —- Trop. ms.
Sangallense saec. lolii. Cod. Sangallen. 382. Β. -- Trop. mS. Cremifanense
saec. 12. Cod. cremifanen. 309. C.

