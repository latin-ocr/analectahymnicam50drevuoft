— 3:33 —

Sed quia mente colis Christum, quem nomine prodis,
ln fragili sexu fortis inest animus.
Caelitus igniti frigescit flamma camini,
Virgineum corpus non retinet pelagus,
15 Non rota, non ferrum, non spicula mille furentum
Immutant animum, virgo beata, tuum.
Virgineis precibus iuvenis de morte resurgens
Aetherei regis subditur imperiis.
Quid Iuliane facis? quid, censor inique, moraris?
20 Victus es, ut video, pectore femineo,
Perfice, quod restat, tenta, quod durius exstat⁷
Non cesset feritas, non vacet impietas,
Aufer adhuc linguam, miser, aufer utramque mamillam,
Sed si non loquitur, mente Deo fruitur.
25 Nos tibi commiSSOS, Christina, piissima virgo,
Protege perpetuis, poscimus, auxiliis.
Affiuat in nobis aeterni munus amoris,
Quam colis, ad patriam grex tuus ut veniat.

Martinengo l. c. p. 170. — „In eandem⁶⁴ (sel. Christinam).

259. (5.) De sancta Katharina

Laudes non pigeat promere cantibus,
Quas virgo meruit, nec meritis pareS.
Candor virgineus, praecipuus nitor,
Quo fulsit sapiens, et stabilis valor
5 Extolli titulis iure petunt novis,

Virtutum numerus, quo viguit brevi
Hoc vitae spatio sub fragili statu,
Extollens Catharinae niveum decus,
Quod non dilacerent plurima commoda,

10 Non tollat species, divitiis cadat,
Sexus feminei libera portio.

Grandis sub tenerae visa scientia
Arcano iuvenis multa scientibus,
Dum profert fidei mystica dogmata,

15 Non infert aliquid conscia contio
Victricis retinens lumina fulgidae
Perdentesque animas inveniunt eas.
Excellens fragili robur in arbore
Experta est, regimen quae tenuit, manuS,

20 Dum pulsat precibus, dum furiis minax
Carnem dilacerans sub tenebris locat,
Ut demptis dapibus praecipitet neci.

