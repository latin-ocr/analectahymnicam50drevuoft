-487—

5. Venter enim tuus gaudium habuit, cum omnis caelestis
symphonia de te sonuit, quia virgo tilium Dei portasti; ubi castitas
tua in Deo claruit.

6. Viscera tua gaudium habuerunt sicut gramen, super quod
ros cadit, cum ei viriditatem infudit, ut et inte factum est, o mater
omnis gaudii.

7. Nunc omnis ecclesia in gaudio rutilet acin symphonia sonet
propter dulcissimam virginem et laudabilem Mariam, Dei genetricem.
Amen.

329. (6.) Hymnus de Sancto Matthia.

1. Matthias, sanctus per electionem, vir praeliator per victoriam,
ante sanguinem agni electionem non habuit, sed tardus in scientia
fuit quasi homo, qui perfecte non vigilat.

2. Donum Dei illum excitavit, unde ipse prae gaudio sicut
gigas iu viribus suis surrexit, quia Deus illum praevidit sicut hominem,
quem de limo formavit, cum primus angelus cecidit, qui Deum
negavit.

3. Homo, qui electionem vidit, vae, vae, cecidit; boves et
arietes habuit, sed faciem suam ab eis retrorsum duxit et illos
dimisit.

4. Unde foveam carbonum invasit et desideria sua osculatus
in studio suo illam sicut Olympum erexit.

5. Tunc Matthias per electionem divinitatis sicut gigas surrexit,
quia Deus illum posuit in locum, quem perditus homo noluit. Ο
mirabile miraculum, quod sic in illo resplenduit!

6. Deus enim ipsum praevidit in miraculis suis, cum nondum
haberet meritum operationiS, sed mysterium Dei in illo gaudium
habuit, quod idem per institutionem suam non habebat.

’7. O gaudium gaudiorum, quod Deus sic operatur, cum nescienti
homini gratiam suam impendit ita, quod parvulus nescit, ubi magnus
volat, cuius alas Deus parvulo tribuit,

8. Deus enim gustum in illo habet, qui seipsum nescit, quia
vox eius ad Deum clamat, sicut Mathias fecit, qui dixit: Ο Deus,
Deus meus, qui me creasti, omnia opera mea tua sunt.

9. Nunc ergo gaudeat omnis ecclesia in Matthia, quem Deus
in foramine columbae sic elegit. Amen.

330. (7.) Sequentia de Sancto Disibodo.

1. Ο praesul verae civitatis, qui in templo angularis lapidis
ascendens in caelum in terra prostratus fuisti propter' Deum.

2. Tu peregrinus a semine mundi desiderasti exsul fieri propter
amorem Christi.

