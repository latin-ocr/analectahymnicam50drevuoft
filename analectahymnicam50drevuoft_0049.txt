1.

-37—

38. (153.) Versus ante Cibum.

(Cathem. ΙΙΙ, 1—40).

O crucifer bone, lucis sator,
omniparens pie, verbigena,
Edite corpore virgineo,

Sed prius in genitore potens,
Astra, solum, mare quam fierent

Huc nitido, precor, intuitu
Flecte salutiferam faciem,
Fronte serenus et irradia,
Nominis ut sub honore tui
Has epulas liceat capere. .

Te sine dulce nihil, Domine,
Nec iuvat ore quid adpetere,
Pocula ni prius atque cibos,
Christe, tuis favor imbuerit
Omnia sanctificante fide.

Fercula nostra Deum sapiant,
Christus et influat in pateras·,
Seria, ludrica, verba, iocos,
Denique, quod sumus aut agimus,
Trina superne regat pietas

Hic mihi nulla rosae spolia,
Nullus aromate fragrat odor,
Sed liquor influit ambrosius,
Nectareamque fidem redolet
Fusus ab usque patris gremio.

Sperne, Camena, leves hederas,
Cingere tempora quis solita es,
Sertaque mystica dactylico
Texere docta liga strophio,
Laude Dei redimita comis.

Quod generosa potest anima,
Lucis et aetheris indigena,
Solvere dignius obsequium,
Quam data munera si recinat

'Artificem modulata suum‘?

