9.

10.

11.

12.

13.

14.

15.

16.

18

—254—

Ordo sacratus confessorum praecipuorum,
Auxilio tutos undique redde tuos

Atque tua nosmet prece dimittendo reatum
Nos fragiles multum cladibus omnigenis —

Paulus et Antonius, Macarius Arseniusque,
Pachomius, Beda, Attala, Paphnutius,

Bertolphus‚ LibertinuS, Basilius atque
Hieronymus doctor, nos miserate, precor.

Galle, Dei summi miles fortissime Christi,
Nobis nunc famulis auxiliare tuis.

Nil sic perspicuum poterit vox clara referre,
Ut decet in tali nunc patris obsequio.

Hic tibi perpetuis resonant concentibus aedes
Ossibus et sacris semper habetur honos,
Cum laeti famuli celebrant hic festa benigni

Laudibus instantes nocte dieque tuis.

Dirige corda pius et tempora dirige nostra
Atque-dies laetos ducere da famulos,

Ut semper valeant tibimet cantare quieti,
Te quoque caelesti cernere luce poli.

O dilecte Deo, radians virtute corusca
Sancte Ottmare pater, iunge preces pariter.

· intercede pius veniam poscendo misellis

Aureque iam blanda carmina percipiens,

Summe Dei cultor, monachorum rector et abba,
Ο Benedicte, sacer atque benigne pater,

Istud coenobium coetumque tibi famulantum
Nostraque sanctificans cuncta tuere simul.

Felicitas felix. Eulalia, Digna, Verena
Petronellaque cum perpete Perpetua,

Agnes atque Agathes, Christina, Euprepia, Thecla,
Eufemia, Regula⁷ Eugenia atque bona,

Virginitate chorus resplendens candidularum
Turba puellarum integritate nitens,

Quae geminis gaudes pulchrum decorata coronis
Laude pudicitiae martyriique simul,

Omnes nunc sancti, nostris succurrite lapsis
Et veniam cunctis ferte iuvando malis3

Nam vestris precibus, petitis quaecunque rogantes,
Annuit ipse pius nilque negat Dominus.

