â€”133-

2. Legis sacratae sanctis cerimoniis
Subiectus omnis calamo Mosaico
Dignatur esse, qui regit perfulgidos
In aree patris ordines angelicos
Caelumque terram fundavit ac maria.

3. Postquam puellae dies quadragesimus
Est adimpletus, iuxta legem Domini
Maria virgo Iesum sanctum puerum
Ulnis sacratis templi tunc in atriis
Tulit tremendi genitoris unicum.

4. Mater beata carnis sub velamine
Deum ferebat umeris castissimis,
Dulcia strictis basia sub labiis
Deique veri hominisque impresserat
Ori, iubente quo sunt cuncta condita.

5. Duos parentes tulerunt candidulos
Pullos columbae lacteolis plumulis
Dedere in templo par pro eo turturum,
Legis veluti promulgabat sanctio,
Quales perustas consecrarent hostias,

6. Dei sacerdos humilis, mitissimus
Erat in urbe, iustus, senex optimus,
Felix beatus Simeon caelifluo
Sanctoque plenus adfuit spiramine
Sacra sub aula nutu Dei concitus.

7. Hic namque dudum responsum acceperat
Sancto docente spiritu, quod vinculo
Mortis resolvi non possit de corpore,
Donec videret Christum vivens Domini,
Quem misit altis genitor de soliis.

8. Suscepit ergo puerum in manibus
Agens superno genitori gratias,
Ulnis letentans benedixit Dominum,
Amore plenus cordis cum dulcedine,
Addens et alto sermone subintulit:

9. Dimitte tuum Domine, nunc obsecro,
In pace servum quia meis meiui
Tuum videre salutare visibus,
Quodpraeparasti pietate unica
Ante tuorum populorum faciem,

