——39—

7, Tu mihi, Christe, columba potens,
Sanguine pasta cui cedit avis,
Tu niveus per ovile tuum
Agnus hiare lupum prohibes
Sub iuga tigridis ora premens.

8.· Da, locuples Deus, hoc famulis
Rite precantibus, ut tenui
Membra cibo recreata levent,
Neu piger immodicis dapibus
Viscera tensa gravet stomachus.

9. Haustus amarus abesto procul,
Ne libeat tetigisse manu
Exitiale quid aut vetitum,
Gustus et ipse modum teneat,
sospitet ut iecur incolume.

10. Credo equidem, neque vana fides,
Corpora vivere more animae3
Nam modo corporeum memini
De Phlegetonte gradu facili
Ad superos remeasse Deum.

Trop. ms. Cremifanense saec. 12. cod. Cremifanen 309. — 2, 1 Hic. ›—
4, 5 superna. — 7, 5 iuga tyridis. — 9, 5 iecor incolumem. — 10, 2 Cor-
pora vincere morte animas.

40. (15 e.) Versus in Pascha ante cibum.
(cathem. 111, 1—25: 171-180).

1. Ο crucifer bone, lucis sator,
Omniparens pie, verbigena.
Edite corpore virgineo,

Sed prius in genitore potens,
Astra, solum, mare quam fierent.

2. Huc nitido, precor, intuitu
Flecte salutiferam faciem,
Fronte serenus et irradia,
Nominis ut sub honore tui
Has epulas liceat capere,

3. Te sine dulce nihil, Domine,
Nec iuvat ore quid adpetere,
Pocula ni prius atque cibos,
Christe, tuus favor imbuerit
‘Omnia sanctificante fide.

