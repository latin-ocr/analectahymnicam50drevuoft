—212—

5 Olim Romulei servantes moenia regni
Barbaricos strarant saepe mucrone globos,
Nunc ovium Christi purissima saepta tuentes
Daemonicas arcent vi precibusque minas.
Hos morti addixit sacra pro lege tyrannus
10 Contemptor Christi, Iulianus rabidus,
Unius ille Dei cultum prius ore ferebat⁷
Donec ad culmen scanderet imperii.
Ast ubi convaluit misero terrena potestaS‚
Idolum vero praetulit ille Deo,
15 Tum famulos Christi lanians et sanguine pastus
Innocuo horrendis saevit ubique modis.
Verum ubi caelesti prospexit Christus ab arce
Audivitque pii sanguinis ille preces,
Confestim misero cladem exitiabilis horae
20 Destinat, hostili hostis ut ense ruat.
Vastata ecclesia Persas in bella vocarat
Ac multis saeptus milibus ibat atrox,
Cum subito arentes deserti ruris in agros
Devenit et cuneos perdit ubique suos,
25 Qua neque victus erat nec fons nec fluminis unda,
Caumate sed nimio tota iacebat humus,
Dumque fremens montes, valles camposque peragrat,
Sicubi vel modico stilla liquore fluat,
Incidit adversas condigno errore phalanges
30 Perfossusque atra cuspide pectus obit.
’ Sed rabidus semper et in ipsa morte rebellis
Infremit et summum hac voce lacessit herum:
Ebibe nunc nostrum, quem quaeris, Christe, cruorem
Atque avidus leto iam satiare meo.
35 Ille quidem tales iusto sub iudice poenas
Exsolvit, post haec Tartara caeca petens.
At Domini testes sacrato sanguine loti
Vertice laurigero sidera celsa petunt,
Quos toga pacifico vestit. praefulgida cultu
40 Regalique ambit purpura clara peplo.
Hos ceu fructiferas florens paradisus olivas
Irriguo vitae iugiter amne rigat.
Hi sunt aeterno candelabra fulgida templo
Progenies lucis et pietatis honos,
45 Sidereo regi sublimi semper in aula
Astantes, populis qui pia vota ferunt.
Quorum propitius precibus nos respice. Christe,
Et purga, obscaenum quidquid inesse vides.

Cod. Parisin. 2832 saec. 9. — Diimmler 11, 541 u. f. —— 4 [nica mox
fratres. —- 14. Idolium vero.

