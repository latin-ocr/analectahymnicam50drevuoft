10.

11.

—191—

Agnus nempe sacer patres de Aegypto
Olim eduxerat edito cruore,

Et nune sanguine Christus e tenebris
Infernalibus ipse nos redemit.

Qui sicut populun] tulit priorem
Per rubrum mare hoste ibi interempto⁷
Sic baptismate nosque liberavit
Submerso zabulo unda passionis

Nam Iudaea fremens necem paravit
Christo inferre crucis dolo magistro,
Quam sedare nequit pia medela
Nec verbi studium boni parentis,

Prendunt arte nova prodente alumno
Doctorem manibus, trahunt ligando,
Tradunt pontifici dein tyranno,
Insontem ut cruciet pium ao flagellet.

Post quae dant alapas, vomunt salivam
In sacram faciem et caput coronant
Spinis, in cruce hunc repente figunt,
Potum fel dederant, latus terebant.

. Emittens animam chaos penetrat,

Christus mortis ovans fugans tenebras,
Iustos eripuit, ligavit hostem,
Donans astra piis, dolorem iniquis.

Surgit diluculo a sopore mortis
Salvator placide angelo ministro,
Custodes pavitant, pii resultant,
Gaudent discipuli, invidi dolebant.

Cognovit Maria ex sono magistrum,
Thomas perque latus Deum reclamat,
Flagrans rite Petrus adit sepulcrum,

In monte Dominum undecimque adorant.

Quid, Iudaea, furis Deo reluctans,
Fingens arte scelus dolo reperto,
Furatum crepitans, qui ovat coruscans,
Qui mundum reparat, Satan trucidat?

Laudant astra, poli, mare solumque
Gaudentes Dominum videre Christum,
Tristis sola doles iniqua fingens
Consors daemonum, particeps gehennae.

Browerus p. 713 Diimmler ΙΙ, 249. - 11, 2 vivere Christum.

