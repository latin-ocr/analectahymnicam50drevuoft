—619—

401. (3.) Hymnus ad Laudes.

1. Felix Augusta civitas
Agat sollenne gaudium,
Pangat insigne multiplex
Odelrici praeconium,

2. Laetetur, quod per praesulem,
Suum germen egregium,
OdelrIcum multiplicat
Semper 1) nostrum collegium.

3, Quem Dei providentia
Monstrant nati primordia,
Quod sperneret terrestria,
Diligeret caelestia.

4. Cuius saneta sunt opera,
Excellens sanctimonia,
Fides, spes atque caritas
Et ingens patientia.

5. Aquarum Tarri pontifex
Tumorem sedat fluminis
Eius ripa conficiens
Dei corpus et hominis,

6. Hunc sanctum in virtutibus
Sequamur et operibus,
Veneremur cum laudibus
Et debitis honoribus

7. Odelricum frequentibus
Rogemus omnes precibus,
Ut in beata patria
Nobis praestet suffragia.

8. Patri. nato, spiritui
Paraclito sit gloria.
Tribus personis singulis,
Quae sunt una substantia.

402. (4.) De sancto Udalrico.
Sequentia.

1 a. Odelrico collaetemur,
Eius festo iucundemur
Lyra, viella, tympano,

2a. Nobilis hic Alamannus
Fuit, civis Augustanus,
Clara natus prosapia,

3a. Sublimant istum sanctitas,
Episcopalis dignitas
In Augustensi patria,

4a. Fervens fuit caritate,
Perennis humilitate,
Miris pollens operibus,

52. Trina pavit hic pastura
Diligenti plebem cura
Fidelis pastor ovium,

6a. Miraculis mirabilis,
Fide firmus, spe stabilis
Et fortis patientia,

 

¹) Super Hs.

1 b. Sancta vita hunc sectemur,
Hunc laudantes veneremur
In cymbalis et organi).

2 b. Praesul iustus et urbanus,

Cuius fuit larga manus,
Pius misericordia.

3 b. Ornat morum nobilitas
Mundumque reddit castitas
Mentis, carnis munditia.

4b. Affluens benignitate,

Liberalis largitate
Subveniens pauperibus,

5 b. Verbo, cibo, vita pura

Gregi sua reddens iura,
Ut docet evangelium.

6 b. Deo fuit amabilis,

Hominibus affabilis,
circumspectus prudentia.

