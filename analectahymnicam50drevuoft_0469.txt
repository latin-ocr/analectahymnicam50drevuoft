-447—

49. Virgo mitis, ab ignitis
Iaculis me libera,
Quibus cadunt, qui non vadunt
Tua per itinera.

50. Gemebundus fero pondus
Culparum ingentium,

His solutum ad virtutum
Trahe me fastigium.

51. Alma virgo, supplex rogo
Tuam excellentiam,
Ut aeternam per te cernam
Tui nati gloriam.

52. O Messia, de Maria
Nate semper virgine,
Qui purgasti et salvasti
Mundum tuo sanguine.

53. Auctor vitae, nobis mitte
Veritatis spiritum,
Ut sciamus et agamus,
Quod est tibi placitum.

54. Da virtutem, ut immutem
Usum pravi operis,
Dona, inquam, ut relinquam
Cursum vitae veteris.

55. Rex immense, me recense
In terra viventium,
Ne sis memor, quibus premor,
Peccatorum omnium.

56. Culpas lava, quibus prava
Sordet conscientia,
Ut sincera mente pura
Comprehendam gaudia.

57. Nec in lacum me opacum
Permittas descendere,
Quo mittuntur, qui premuntur
Peccatorum pondere.

58. Lux aeterna, sic guberna,
Quos vocasti, filios,
Ut incestus atque quaestus
Devitemus noxios.

59. Iudex iuste, rogamus te,

Ut des cunc-tis veniam,

Qui Mariae, matris tuae,
Diligunt memoriam.

60. Sit divinae sine fine

Decus atque gloria

Maiestati, qua creati
Sumus nos et onmia.

Rhythmus XII.

1. Virgo splendens, quae trans-
scendens
Electorum ordines
Magistratum et primatum
Sanctitatis obtines;

2. Quae enixa non amissa
Castitate Dominum
Via pacis ire facis
Nos ad patrem luminum;

3. Stella maris, quae testaris
Erroris itinera
Relinquenda et agenda
Novae lucis opera3

v4. Fons virtutum, sic pollutum
Meum os purifices
Ut favore digua fore
Mea verba iudices,

5. Importunus et indignus
Tuis sum praeconiis,

Cum obsessus et oppressus
Multis sim flagitiis,

6. Tamen spero, quod non ero
Expers voti penitus,
Si te colam, per quam solam
Est ad vitam reditus.

